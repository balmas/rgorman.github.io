---
layout: default
---


<!-- This demo shows how to enable aligned treebanks and translations -->
<!DOCTYPE html>
<html>
<head>
    <meta charset="UTF-8">
    <title>Alpheios Embedded Library Treebank Translation Demo</title>
    <link rel="stylesheet" href="https://cdn.jsdelivr.net/npm/alpheios-components@latest/dist/style/style-components.min.css"/>
    <meta name="alpheios-v2-treebank-diagram-url"
      data-alpheios_tb_src="https://github.com/rgorman/VG-treebank-display/embed/DOC/SENTENCE?w=WORD"
</head>

<body>
    <script type="text/javascript">
        document.addEventListener("DOMContentLoaded", function(event) {
      	import ("https://cdn.jsdelivr.net/npm/alpheios-embedded@latest/dist/alpheios-embedded.min.js").then(embedLib => {
            window.AlpheiosEmbed.importDependencies({ mode: 'cdn' }).then(Embedded => {
              new Embedded({clientId: 'embed-lib-demo-perseids-treebanks', authEnv: null}).activate();
            }).catch(e => {
              console.error(`Import of an embedded library dependencies failed: ${e}`)
            })
          }).catch(e => {
            console.error(`Import of an embedded library failed: ${e}`)
          })
        })
    </script>
  
  <h2>Meditations 
    Book 2</h2>
    <div class="alpheios-enabled" lang="grc">
      <!-- Put Greek text in this div -->
      
      <?xml version="1.0" encoding="UTF-8"?>
      
      
      
      <h3>Chapter 1 Section  1</h3> <p>Ἕωθεν προλέγειν ἑαυτῷ· συντεύξομαι περιέργῳ,
        ἀχαρίστῳ, ὑβριστῇ, δολερῷ, βασκάνῳ, ἀκοινωνήτῳ· πάντα
        ταῦτα συμβέβηκεν ἐκείνοις παρὰ τὴν ἄγνοιαν τῶν ἀγαθῶν
        καὶ κακῶν. ἐγὼ δὲ τεθεωρηκὼς τὴν φύσιν τοῦ ἀγαθοῦ ὅτι
        καλόν, καὶ τοῦ κακοῦ ὅτι αἰσχρόν, καὶ τὴν αὐτοῦ τοῦ ἁμαρτάνοντος φύσιν ὅτι μοι συγγενής, οὐχὶ αἵματος ἢ σπέρματος
        τοῦ αὐτοῦ, ἀλλὰ νοῦ καὶ θείας ἀπομοίρας μέτοχος, οὔτε
        βλαβῆναι ὑπό τινος αὐτῶν δύναμαι· αἰσχρῷ γάρ με οὐδεὶς
        περιβαλεῖ· οὔτε ὀργίζεσθαι τῷ συγγενεῖ δύναμαι οὔτε ἀπέχθεσθαι
        αὐτῷ. γεγόναμεν γὰρ πρὸς συνεργίαν ὡς πόδες, ὡς χεῖρες, ὡς βλέφαρα, ὡς οἱ στοῖχοι τῶν ἄνω καὶ κάτω
        ὀδόντων. τὸ οὖν ἀντιπράσσειν ἀλλήλοις παρὰ φύσιν·
        ἀντιπρακτικὸν δὲ τὸ ἀγανακτεῖν καὶ ἀποστρέφεσθαι.
      </p>
      
      
      <h3>Chapter 2 Section  1</h3> <p>Ὅ τί ποτε τοῦτό εἰμι, σαρκία ἐστὶ καὶ πνευμάτιον
        καὶ τὸ ἡγεμονικόν. <del>ἄφες τὰ βιβλία· μηκέτι σπῶ. οὐ δέδοται, ἀλλ̓ ὡς ἤδη ἀποθνῄσκων</del> τῶν μὲν σαρκίων καταφρόνησον·
        λύθρος καὶ ὀστάρια καὶ κροκύφαντος, ἐκ νεύρων,
        φλεβίων, ἀρτηριῶν πλεγμάτιον. θέασαι δὲ καὶ τὸ πνεῦμα
        ὁποῖόν τί ἐστιν· ἄνεμος, οὐδὲ ἀεὶ τὸ αὐτό, ἀλλὰ πάσης ὥρας
        ἐξεμούμενον καὶ πάλιν ῥοφούμενον. τρίτον οὖν ἐστι τὸ ἡγεμονικόν. ὧδε ἐπινοήθητι· γέρων εἶ· μηκέτι τοῦτο ἐάσῃς
        δουλεῦσαι, μηκέτι καθ̓ ὁρμὴν ἀκοινώνητον νευροσπαστηθῆναι,
        μηκέτι τὸ εἱμαρμένον ἢ παρὸν δυσχερᾶναι ἢ μέλλον ὑπιδέσθαι.
      </p>
      
      
      <h3>Chapter 3 Section  1</h3> <p>Τὰ τῶν θεῶν προνοίας μεστά. τὰ τῆς τύχης οὐκ
        ἄνευ φύσεως ἢ συγκλώσεως καὶ ἐπιπλοκῆς τῶν προνοίᾳ
        διοικουμένων. πάντα ἐκεῖθεν ῥεῖ· πρόσεστι δὲ τὸ ἀναγκαῖον
        καὶ τὸ τῷ ὅλῳ κόσμῳ συμφέρον, οὗ μέρος εἶ. παντὶ δὲ
        φύσεως μέρει ἀγαθόν, ὃ φέρει ἡ τοῦ ὅλου φύσις καὶ ὃ ἐκείνης
        ἐστὶ σωστικόν. σῴζουσι δὲ κόσμον, ὥσπερ αἱ τῶν στοιχείων,
        οὕτως καὶ αἱ τῶν συγκριμάτων μεταβολαί. ταῦτά
        σοι ἀρκείτω καὶ δόγματα ἔστω. τὴν δὲ τῶν βιβλίων δίψαν
        ῥῖψον, ἵνα μὴ γογγύζων ἀποθάνῃς, ἀλλὰ ἵλεως ἀληθῶς καὶ
        ἀπὸ καρδίας εὐχάριστος τοῖς θεοῖς.
      </p>
      
      
      <h3>Chapter 4 Section  1</h3> <p>Μέμνησο ἐκ πόσου ταῦτα ἀναβάλλῃ καὶ ὁποσάκις
        προθεσμίας λαβὼν παρὰ τῶν θεῶν οὐ χρᾷ αὐταῖς. δεῖ δὲ
        ἤδη ποτὲ αἰσθέσθαι τίνος κόσμου μέρος εἶ καὶ τίνος διοικοῦντος
        τὸν κόσμον ἀπόρροια ὑπέστης καὶ ὅτι ὅρος ἐστί σοι
        περιγεγραμμένος τοῦ χρόνου, ᾧ ἐὰν εἰς τὸ ἀπαιθριάσαι μὴ
        χρήσῃ, οἰχήσεται <del>οἰχήσῃ</del> καὶ αὖθις οὐκ ἐξέσται.
      </p>
      
      
      <h3>Chapter 5 Section  1</h3> <p>Πάσης ὥρας φρόντιζε στιβαρῶς ὡς Ῥωμαῖος καὶ
        ἄρρην τὸ ἐν χερσὶ μετὰ τῆς ἀκριβοῦς καὶ ἀπλάστου σεμνότητος
        καὶ φιλοστοργίας καὶ ἐλευθερίας καὶ δικαιότητος πράσσειν
        καὶ σχολὴν σαυτῷ ἀπὸ πασῶν τῶν ἄλλων φαντασιῶν
        πορίζειν. ποριεῖς δέ, ἂν ὡς ἐσχάτην τοῦ βίου ἑκάστην
        πρᾶξιν ἐνεργῇς, ἀπηλλαγμένος πάσης εἰκαιότητος καὶ ἐμπαθοῦς
        ἀποστροφῆς ἀπὸ τοῦ αἱροῦντος λόγου καὶ ὑποκρίσεως
        καὶ φιλαυτίας καὶ δυσαρεστήσεως πρὸς τὰ συμμεμοιραμένα.
        ὁρᾷς πῶς ὀλίγα ἐστίν, ὧν κρατήσας τις δύναται εὔρουν καὶ
        θεουδῆ βιῶσαι βίον· καὶ γὰρ οἱ θεοὶ πλέον οὐδὲν ἀπαιτήσουσι
        παρὰ τοῦ ταῦτα φυλάσσοντος.
      </p>
      
      
      <h3>Chapter 6 Section  1</h3> <p>Ὕβριζε, ὕβριζε σεαυτήν, ὦ ψυχή· τοῦ δὲ τιμῆσαι
        
        σεαυτὴν οὐκέτι καιρὸν ἕξεις· εἷς γὰρ ὁ βίος ἑκάστῳ, οὗτος
        δέ σοι σχεδὸν διήνυσται, μὴ αἰδουμένῃ σεαυτήν, ἀλλ̓ ἐν ταῖς
        ἄλλων ψυχαῖς τιθεμένῃ τὴν σὴν εὐμοιρίαν.
      </p>
      
      
      <h3>Chapter 7 Section  1</h3> <p>Περισπᾷ τί σε τὰ ἔξωθεν ἐμπίπτοντα; καὶ σχολὴν
        πάρεχε σεαυτῷ τοῦ προσμανθάνειν ἀγαθόν τι καὶ παῦσαι ῥεμβόμενος. ἤδη δὲ καὶ τὴν ἑτέραν περιφορὰν φυλακτέον·
        ληροῦσι γὰρ καὶ διὰ πράξεων οἱ κεκμηκότες τῷ βίῳ καὶ μὴ
        ἔχοντες σκοπόν, ἐφ̓ ὃν πᾶσαν ὁρμὴν καὶ καθάπαξ φαντασίαν ἀπευθύνουσιν.
      </p>
      
      
      <h3>Chapter 8 Section  1</h3> <p>Παρὰ μὲν τὸ μὴ ἐφιστάνειν, τί ἐν τῇ ἄλλου ψυχῇ γίνεται, οὐ ῥᾳδίως τις ὤφθη κακοδαιμονῶν· τοὺς δὲ τοῖς
        τῆς ἰδίας ψυχῆς κινήμασι μὴ παρακολουθοῦντας ἀνάγκη κακοδαιμονεῖν.
      </p>
      
      
      <h3>Chapter 9 Section  1</h3> <p>Τούτων ἀεὶ δεῖ μεμνῆσθαι, τίς ἡ τῶν ὅλων φύσις καὶ
        τίς ἡ ἐμὴ καὶ πῶς αὕτη πρὸς ἐκείνην ἔχουσα καὶ ὁποῖόν τι μέρος ὁποίου τοῦ ὅλου οὖσα καὶ ὅτι οὐδεὶς ὁ κωλύων τὰ
        ἀκόλουθα τῇ φύσει, ἧς μέρος εἶ, πράσσειν τε ἀεὶ καὶ λέγειν.
      </p>
      
      
      <h3>Chapter 10 Section  1</h3> <p>Φιλοσόφως ὁ Θεόφραστος ἐν τῇ συγκρίσει τῶν
        ἁμαρτημάτων, ὡς ἄν τις κοινότερον τὰ τοιαῦτα συγκρίνειε,
        φησὶ βαρύτερα εἶναι τὰ κατ̓ ἐπιθυμίαν πλημμελούμενα τῶν κατὰ θυμόν. ὁ γὰρ θυμούμενος μετά τινος λύπης καὶ λεληθυίας
        συστολῆς φαίνεται τὸν λόγον ἀποστρεφόμενος· ὁ δὲ
        κατ̓ ἐπιθυμίαν ἁμαρτάνων, ὑφ̓ ἡδονῆς ἡττώμενος ἀκολαστότερός
        πως φαίνεται καὶ θηλύτερος ἐν ταῖς ἁμαρτίαις.
        ὀρθῶς οὖν καὶ φιλοσοφίας ἀξίως ἔφη μείζονος ἐγκλήματος ἔχεσθαι τὸ μεθ̓ ἡδονῆς ἁμαρτανόμενον ἤπερ τὸ μετὰ λύπης·
        ὅλως τε ὁ μὲν προηδικημένῳ μᾶλλον ἔοικε καὶ διὰ λύπης
        
        ἠναγκασμένῳ θυμωθῆναι· ὁ δὲ αὐτόθεν πρὸς τὸ ἀδικεῖν
        ὥρμηται, φερόμενος ἐπὶ τὸ πρᾶξαί τι κατ̓ ἐπιθυμίαν.
      </p>
      
      
      <h3>Chapter 11 Section  1</h3> <p>Ὡς ἤδη δυνατοῦ ὄντος ἐξιέναι τοῦ βίου, οὕτως
        ἕκαστα ποιεῖν καὶ λέγειν καὶ διανοεῖσθαι. τὸ δὲ ἐξ ἀνθρώπων
        ἀπελθεῖν, εἰ μὲν θεοὶ εἰσίν, οὐδὲν δεινόν· κακῷ γάρ σε
        οὐκ ἂν περιβάλοιεν· εἰ δὲ ἤτοι οὐκ εἰσὶν ἢ οὐ μέλει αὐτοῖς
        τῶν ἀνθρωπείων, τί μοι ζῆν ἐν κόσμῳ κενῷ θεῶν ἢ προνοίας
        κενῷ;
      </p>
      <h3>Chapter 11 Section  2</h3> <p>ἀλλὰ καὶ εἰσὶ καὶ μέλει αὐτοῖς τῶν ἀνθρωπείων καὶ
        τοῖς μὲν κατ̓ ἀλήθειαν κακοῖς ἵνα μὴ περιπίπτῃ ὁ ἄνθρωπος,
        ἐπ̓ αὐτῷ τὸ πᾶν ἔθεντο· τῶν δὲ λοιπῶν εἴ τι κακὸν ἦν, καὶ
        τοῦτο ἂν προείδοντο, ἵνα ἐπὶ παντὶ ᾖ τὸ μὴ περιπίπτειν
        αὐτῷ. ὃ δὲ χείρω μὴ ποιεῖ ἄνθρωπον, πῶς ἂν τοῦτο βίον
        ἀνθρώπου χείρω ποιήσειεν;
      </p>
      <h3>Chapter 11 Section  3</h3> <p>οὔτε δὲ κατ̓ ἄγνοιαν οὔτε
        εἰδυῖα μέν, μὴ δυναμένη δὲ προφυλάξασθαι ἢ διορθώσασθαι
        ταῦτα ἡ τῶν ὅλων φύσις παρεῖδεν ἄν, οὔτ̓ ἂν τηλικοῦτον
        ἥμαρτεν ἤτοι παῤ ἀδυναμίαν ἢ παῤ ἀτεχνίαν, ἵνα τὰ ἀγαθὰ
        καὶ τὰ κακὰ ἐπίσης τοῖς τε ἀγαθοῖς ἀνθρώποις καὶ τοῖς κακοῖς
        πεφυρμένως συμβαίνῃ.
      </p>
      <h3>Chapter 11 Section  4</h3> <p>θάνατος δέ γε καὶ ζωή, δόξα καὶ
        ἀδοξία, πόνος καὶ ἡδονή, πλοῦτος καὶ πενία, πάντα ταῦτα
        ἐπίσης συμβαίνει ἀνθρώπων τοῖς τε ἀγαθοῖς καὶ τοῖς κακοῖς,
        οὔτε καλὰ ὄντα οὔτε αἰσχρά. οὔτ̓ ἄῤ ἀγαθὰ οὔτε κακά ἐστι.
      </p>
      
      
      <h3>Chapter 12 Section  1</h3> <p>Πῶς πάντα ταχέως ἐναφανίζεται, τῷ μὲν κόσμῳ
        αὐτὰ τὰ σώματα, τῷ δὲ αἰῶνι αἱ μνῆμαι αὐτῶν. οἶά ἐστι
        τὰ αἰσθητὰ πάντα καὶ μάλιστα τὰ ἡδονῇ δελεάζοντα ἢ τῷ
        πόνῳ φοβοῦντα ἢ τῷ τύφῳ διαβεβοημένα· πῶς εὐτελῆ καὶ
        εὐκαταφρόνητα καὶ ῥυπαρὰ καὶ εὔφθαρτα καὶ νεκρά, νοερᾶς
        
        δυνάμεως ἐφιστάναι. τί εἰσιν οὗτοι, ὧν αἱ ὑπολήψεις καὶ αἱ
        φωναὶ τὴν εὐδοξίαν <add>παρέχουσι</add>. τί ἐστι τὸ ἀποθανεῖν, καὶ
        ὅτι, ἐάν τις αὐτὸ μόνον ἴδῃ καὶ τῷ μερισμῷ τῆς ἐννοίας διαλύσῃ
        τὰ ἐμφανταζόμενα αὐτῷ, οὐκέτι ἄλλο τι ὑπολήψεται
        αὐτὸ εἶναι ἢ φύσεως ἔργον· φύσεως δὲ ἔργον εἴ τις φοβεῖται, παιδίον ἐστί· τοῦτο μέντοι οὐ μόνον φύσεως ἔργον ἐστίν,
        ἀλλὰ καὶ συμφέρον αὐτῇ. πῶς ἅπτεται θεοῦ ἄνθρωπος καὶ
        κατὰ τί ἑαυτοῦ μέρος καὶ ὅταν πῶς <del>ἔχῃ</del> διακέηται τὸ τοῦ
        ἀνθρώπου τοῦτο μόριον.
      </p>
      
      
      <h3>Chapter 13 Section  1</h3> <p>Οὐδὲν ἀθλιώτερον τοῦ πάντα κύκλῳ ἐκπεριερχομένου καὶ ʽτὰ νέρθεν γᾶς ʽφησὶν̓ ἐρευνῶντοσ̓ καὶ τὰ ἐν ταῖς
        ψυχαῖς τῶν πλησίον διὰ τεκμάρσεως ζητοῦντος, μὴ αἰσθομένου
        δέ, ὅτι ἀρκεῖ πρὸς μόνῳ τῷ ἔνδον ἑαυτοῦ δαίμονι εἶναι
        καὶ τοῦτον γνησίως θεραπεύειν. θεραπεία δὲ αὐτοῦ, καθαρὸν
        πάθους διατηρεῖν καὶ εἰκαιότητος καὶ δυσαρεστήσεως τῆς πρὸς τὰ ἐκ θεῶν καὶ ἀνθρώπων γινόμενα. τὰ μὲν γὰρ ἐκ θεῶν
        αἰδέσιμα δἰ ἀρετήν· τὰ δὲ ἐξ ἀνθρώπων φίλα διὰ συγγένειαν,
        ἔστι δὲ ὅτε καὶ τρόπον τινὰ ἐλεεινὰ δἰ ἄγνοιαν
        ἀγαθῶν καὶ κακῶν· οὐκ ἐλάττων ἡ πήρωσις αὕτη τῆς στερισκούσης
        τοῦ διακρίνειν τὰ λευκὰ καὶ μέλανα. </p>
      
      
      <h3>Chapter 14 Section  1</h3> <p>Κἂν τρὶς χίλια ἔτη βιώσεσθαι μέλλῃς, κἂν τοσαυτάκις
        μύρια, ὅμως μέμνησο ὅτι οὐδεὶς ἄλλον ἀποβάλλει
        βίον ἢ τοῦτον ὃν ζῇ, οὐδὲ ἄλλον ζῇ ἢ ὃν ἀποβάλλει. εἰς
        ταὐτὸν οὖν καθίσταται τὸ μήκιστον τῷ βραχυτάτῳ. τὸ γὰρ
        
        παρὸν πᾶσιν ἴσον καὶ τὸ ἀπολλύμενον οὖν ἴσον καὶ τὸ
        ἀποβαλλόμενον οὕτως ἀκαριαῖον ἀναφαίνεται. οὔτε γὰρ
        τὸ παρῳχηκὸς οὔτε τὸ μέλλον ἀποβάλοι ἄν τις· ὃ γὰρ οὐκ
        ἔχει, πῶς ἄν τις τοῦτο αὐτοῦ ἀφέλοιτο;
      </p>
      <h3>Chapter 14 Section  2</h3> <p>τούτων οὖν τῶν
        δύο δεῖ μεμνῆσθαι· ἑνὸς μέν, ὅτι πάντα ἐξ ἀιδίου ὁμοειδῆ
        καὶ ἀνακυκλούμενα καὶ οὐδὲν διαφέρει, πότερον ἐν ἑκατὸν
        ἔτεσιν ἢ ἐν διακοσίοις ἢ ἐν τῷ ἀπείρῳ τὰ αὐτά τις
        ὄψεται· ἑτέρου δέ, ὅτι καὶ ὁ πολυχρονιώτατος καὶ ὁ τάχιστα
        τεθνηξόμενος τὸ ἴσον ἀποβάλλει. τὸ γὰρ παρόν ἐστι μόνον,
        οὗ στερίσκεσθαι μέλλει, εἴπερ γε ἔχει καὶ τοῦτο μόνον καὶ
        ὃ μὴ ἔχει τις οὐκ ἀποβάλλει.
      </p>
      
      
      <h3>Chapter 15 Section  1</h3> <p>Ὅτι πᾶν ὑπόληψις. δῆλα μὲν γὰρ τὰ πρὸς τὸν
        Κυνικὸν Μόνιμον λεγόμενα· δῆλον δὲ καὶ τὸ χρήσιμον τοῦ
        λεγομένου, ἐάν τις αὐτοῦ τὸ νόστιμον μέχρι τοῦ ἀληθοῦς
        δέχηται.
      </p>
      
      
      <h3>Chapter 16 Section  1</h3> <p>Ὑβρίζει ἑαυτὴν ἡ τοῦ ἀνθρώπου ψυχὴ μάλιστα
        μέν, ὅταν ἀπόστημα καὶ οἷον φῦμα τοῦ κόσμου, ὅσον ἐφ̓
        ἑαυτῇ, γένηται· τὸ γὰρ δυσχεραίνειν τινὶ τῶν γινομένων
        ἀπόστασίς ἐστι τῆς φύσεως, ἧς ἐν μέρει <add>αἱ</add> ἑκάστου τῶν
        λοιπῶν φύσεις περιέχονται. ἔπειτα δέ, ὅταν ἄνθρωπόν
        τινα ἀποστραφῇ ἢ καὶ ἐναντία φέρηται ὡς βλάψουσα,
        οἷαί εἰσιν αἱ τῶν ὀργιζομένων. τρίτον ὑβρίζει ἑαυτήν,
        ὅταν ἡσσᾶται ἡδονῆς ἢ πόνου. τέταρτον, ὅταν ὑποκρίνηται
        καὶ ἐπιπλάστως καὶ ἀναλήθως τι ποιῇ ἢ λέγῃ. πέμπτον,
        ὅταν πρᾶξίν τινα ἑαυτῆς καὶ ὁρμὴν ἐπ̓ οὐδένα σκοπὸν
        ἀφιῇ, ἀλλ̓ εἰκῇ καὶ ἀπαρακολουθήτως ὁτιοῦν ἐνεργῇ, δέον
        καὶ τὰ μικρότατα κατὰ τὴν ἐπὶ τὸ τέλος ἀναφορὰν γίνεσθαι·
        
        τέλος δὲ λογικῶν ζῴων τὸ ἕπεσθαι τῷ τῆς πόλεως καὶ
        πολιτείας τῆς πρεσβυτάτης λόγῳ καὶ θεσμῷ.
      </p>
      
      
      <h3>Chapter 17 Section  1</h3> <p>Τοῦ ἀνθρωπίνου βίου ὁ μὲν χρόνος στιγμή, ἡ δὲ
        οὐσία ῥέουσα, ἡ δὲ αἴσθησις ἀμυδρά, ἡ δὲ ὅλου τοῦ σώματος
        σύγκρισις εὔσηπτος, ἡ δὲ ψυχὴ ῥόμβος, ἡ δὲ τύχη δυστέκμαρτον, ἡ δὲ φήμη ἄκριτον· συνελόντι δὲ εἰπεῖν,
        πάντα τὰ μὲν τοῦ σώματος ποταμός, τὰ δὲ τῆς ψυχῆς
        ὄνειρος καὶ τῦφος, ὁ δὲ βίος πόλεμος καὶ ξένου ἐπιδημία,
      </p>
      <h3>Chapter 17 Section  2</h3> <p> ἡ δὲ ὑστεροφημία λήθη. τί οὖν τὸ παραπέμψαι δυνάμενον;
        ἓν καὶ μόνον φιλοσοφία· τοῦτο δὲ ἐν τῷ τηρεῖν τὸν ἔνδον δαίμονα ἀνύβριστον καὶ ἀσινῆ, ἡδονῶν καὶ πόνων κρείσσονα,
        μηδὲν εἰκῇ ποιοῦντα μηδὲ διεψευσμένως καὶ μεθ̓
        ὑποκρίσεως, ἀνενδεῆ τοῦ ἄλλον ποιῆσαί τι ἢ μὴ ποιῆσαι·
        ἔτι δὲ τὰ συμβαίνοντα καὶ ἀπονεμόμενα δεχόμενον ὡς
        ἐκεῖθέν ποθεν ἐρχόμενα, ὅθεν αὐτὸς ἦλθεν· ἐπὶ πᾶσι δὲ τὸν θάνατον ἵλεῳ τῇ γνώμῃ περιμένοντα ὡς οὐδὲν ἄλλο
        ἢ λύσιν τῶν στοιχείων, ἐξ ὧν ἕκαστον ζῷον συγκρίνεται.
        εἰ δὲ αὐτοῖς τοῖς στοιχείοις μηδὲν δεινὸν ἐν τῷ ἕκαστον
        διηνεκῶς εἰς ἕτερον μεταβάλλειν, διὰ τί ὑπίδηταί τις τὴν
        πάντων μεταβολὴν καὶ διάλυσιν; κατὰ φύσιν γάρ· οὐδὲν δὲ κακὸν κατὰ φύσιν.
        Τὰ ἐν Καρνούντῳ.</p>
      
      
      
      
      
      
      
    
   </div>
</body>
</html>
