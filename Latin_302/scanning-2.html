<!DOCTYPE html>
<html>
    <head>
        <title>Scanning Practice</title>
        
        <style>
            
            l::after {
   content:"\a \a \a ";
   white-space: pre;
   }
   
    l.indent { padding-left: 15px; }
    
    [data-leading="scan"] {
    letter-spacing: 5px;
    }
    
    [data-v-type="pentameter"] {
   padding-left: 15px; 
}
    
        </style>
        
    </head>
    <body>
        
        <div data-leading="scan">
            
            <l>Esse quid hoc dīcam, quod tam mihi dūra videntur</l>
            <l data-v-type="pentameter">Strāta, neque in lectō pallia nostra sedent,</l>
            <l>Et vacuus somnō noctem, quam longa, perēgī,</l>
            <l data-v-type="pentameter">Lassaque versātī corporis ossa dolent?</l> 
            <l>Nam, putŏ, sentīrem, sīquō temptārer amōre.</l>
            <l data-v-type="pentameter">An subit et tēctā callidus arte nocet?</l>
            <l>Sīc erit; haesērunt tenuēs in corde sagittae,</l>
            <l data-v-type="pentameter">Et possessa ferus pectora versat Amor.</l>
            <l>Cēdimus, an subitum luctandō accendimus ignem?</l>
            <l data-v-type="pentameter">Cēdāmus! leve fit, quod bene fertur, onus.</l>
            <l>Vīdī ego iactātās mōtā face crēscere flammās</l>
            <l data-v-type="pentameter">Et rūrsus nūllō concutiente morī.</l>
            <l>Verbera plūra ferunt, quam quōs iuvat ūsus arātrī,</l>
            <l data-v-type="pentameter">Dētractant prēnsī dum iuga prīma bovēs.</l>
            <l>Asper equus dūrīs contunditur ōra lupātīs,</l>
            <l data-v-type="pentameter">Frēna minus sentit, quisquis ad arma facit.</l>
            <l>Ācrius invītōs multōque ferōcius urget</l>
            <l data-v-type="pentameter">Quam quī servitium ferre fatentur Amor.</l>
            <l>Ēn ego cōnfiteor! tua sum nova praeda, Cupīdō;</l>
            <l data-v-type="pentameter">Porrigimus vīctās ad tua iūra manus.</l>
            <l>Nīl opus est bellō — veniam pācemque rogāmus;</l>
            <l data-v-type="pentameter">Nec tibi laus armīs vīctus inermis erō.</l>
            <l>Necte comam myrtō, māternās iunge columbās;</l>
            <l data-v-type="pentameter">Quī deceat, currum vitricus ipse dabit,</l>
            <l>Inque datō currū, populō clāmante triumphum,</l>
            <l data-v-type="pentameter">Stābis et adiūnctās arte movēbis avēs.</l>
            <l>Dūcentur captī iuvenēs captaeque puellae;</l>
            <l data-v-type="pentameter">Haec tibi magnificus pompa triumphus erit.</l>
            <l>Ipse ego, praeda recēns, factum modo vulnus habēbō</l>
            <l data-v-type="pentameter">Et nova captīvā vincula mente feram. </l>
            <l>Mēns Bona dūcētur manibus post terga retortīs,</l>
            <l data-v-type="pentameter">Et Pudor, et castrīs quidquid Amōris obēst.</l>
            <l>Omnia tē metuent; ad tē sua bracchia tendēns</l>
            <l data-v-type="pentameter">Vulgus 'iō' magnā vōce 'triumphe!' canet.</l>
            <l>Blanditiae comitēs tibi erunt Errorque Furorque,</l>
            <l data-v-type="pentameter">Adsiduē partēs turba secūta tuās.</l>    
            <l>Hīs tū mīlitibus superās hominēsque deōsque;</l>
            <l data-v-type="pentameter">Haec tibi sī dēmās commoda, nūdus eris.</l>
            <l>Laeta triumphantī dē summō māter Olympō</l>
            <l data-v-type="pentameter">Plaudet et adpositās sparget in ōra rosās.</l>
            <l>Tū pinnās gemmā, gemmā variante capillōs</l>
            <l data-v-type="pentameter">Ībis in aurātīs aureus ipse rotīs.</l>
            <l>Tunc quoque nōn paucōs, sī tē bene nōvimus, ūrēs;</l>
            <l data-v-type="pentameter">Tunc quoque praeteriēns vulnera multa dabis.</l>
            <l>Nōn possunt, licet ipse velīs, cessāre sagittae;</l>
            <l data-v-type="pentameter">Fervida vīcīnō flamma vapōre nocet.</l>
            <l>Tālis erat domitā Bacchus Gangētide terrā;</l>
            <l data-v-type="pentameter">Tū gravis ālitibus, tigribus ille fuit.</l>
            <l>Ergō cum possim sacrī pars esse triumphī,</l>
            <l data-v-type="pentameter">Parce tuās in mē perdere, victor, opēs!</l>
            <l>Adspice cognātī fēlīcia Caesaris arma —</l>
            <l data-v-type="pentameter">Quā vīcit, vīctōs prōtegit ille manū.</l>
            
            
            
        </div>
        
        
    </body>
</html>